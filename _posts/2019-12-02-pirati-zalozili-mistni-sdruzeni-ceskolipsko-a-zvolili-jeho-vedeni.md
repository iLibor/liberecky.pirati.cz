---
date: 2019-12-02
category: blog
tags: Českolipsko místní sdružení založení Jeník Židek Drobný předsednictvo Česká Lípa Nový Bor 
layout: post
title: Piráti založili místní sdružení Českolipsko a zvolili jeho vedení
author: marek Förster
authorId: marek.forster
image: posts/2019-12-02-pirati-zalozili-mistni-sdruzeni-ceskolipsko-a-zvolili-jeho-vedeni.jpg
---
Plánované setkání Pirátů z Libereckého kraje v České Lípě poslední listopadový den mělo mimojiné za cíl zvolit předsednictvo pro nově vzniklé místní sdružení Českolipsko. Vznik MS Českolipsko s působností ve vymezené oblasti ORP Česká Lípa a obci Jablonné v Podještědí včetně všech příslušných oblastí byl diskutován na internetovém fóru od října a schválen hlasováním Krajského Fóra 29. listopadu 2019.

V tajné volbě, které se účastnilo 8 lokálně příslušných Pirátů byl sedmi hlasy zvolen předsedou [Petr Jeník](/lide/petr-jenik). Prvním místopředsedou byl zvolen šesti hlasy Václav Židek. Druhým místopředsedou byl následně zvolen všemi osmi hlasy David Drobný.

>"Důvodem naší snahy o založení Místního sdružení Českolipsko je přiblížení Pirátů lidem v našem regionu. Nechceme se nijak separovat. Zůstaneme stále pevnou součástí Krajského sdružení.
Vytvořením MS se pouze zjednoduší některé procesy, které nyní mohou odrazovat příznivce Pirátů při spolupráci či při projevení zájmu o členství ..." předeslal v rozpravě na fóru budoucí předseda Petr Jeník.
