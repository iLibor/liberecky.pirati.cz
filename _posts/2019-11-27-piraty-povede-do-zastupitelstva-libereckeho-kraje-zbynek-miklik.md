---
date: 2019-11-27
category: blog
tags: volby zastupitelstvo kraje leader Zbyněk Miklík
layout: post
title: Piráty povede do zastupitelstva Libereckého kraje Zbyněk Miklík
author: Helena Vondráková
id: helena.vondrakova
image: posts/2019-11-27-piraty-povede-do-zastupitelstva-libereckeho-kraje-zbynek-miklik.jpg
---
Do krajských voleb zbývá necelý rok a přípravy v Libereckém kraji jsou v plném proudu. Z rozpravy, která trvala měsíc, postoupili do 1. kola hlasování přes internet 3 kandidáti. Jasno bylo už v prvním kole, kdy pouze jeden z kandidátů, [Zbyněk Miklík](/lide/zbynek-miklik), obdržel dostatečný počet hlasů pro postup do kola druhého.

Zbyněk působí aktuálně v radě města Turnova a nabízí zkušenosti a znalosti především v projektovém řízení a školení v oblasti veřejných zakázek a jejich elektronizaci. Obzvlášť problematice veřejných zakázek se věnuje dlouho. Svou pirátskou úlohu však spatřuje Zbyněk jinde:

>"I když to zní naprosto jednoduše, tak nejvíce si sám u sebe cením schopnosti pochopit, analyzovat a navrhnout řešení daného problému. To je to podstatné, co mně vlastně do komunální politiky přivedlo. Je to přístup k problémům a jejich řešení a tom se vidím jako Pirát." 

Zbyňkovi chvíli po zvolení blahopřáli členové i pirátský poslanec za Liberecký kraj, [Tomáš Martínek](/lide/tomas-martinek). 

>"Jsem rád, že se členové krajského fóra Pirátů Libereckého kraje shodli na lídrovi kandidátky do krajských voleb demokraticky, elektronickým hlasováním, přesvědčivou většinou. Zbyněk Miklík nyní jistě bude společně s dalšími kandidáty tvrdě pracovat na přípravě kvalitního pirátského volebního programu, který ocení voliči nejen na papíře, ale i při jeho následné realizaci v krajském zastupitelstvu", shrnuje Tomáš.
 
Aktuálně běží nominace na 2. - 5. místo kandidátky a jména zvolených kandidátů bychom měli znát do vánoc. 

Zbyněk Miklík bude připravený odpovídat na otázky veřejnosti a tisku ve čtvrtek, 28. listopadu 2019, v 16:30, ve foyer KC Střelnice v Turnově. Pozvání na tiskovou konferenci přijal i předseda Pirátů v Libereckém kraji, [Ondřej Kolek](/lide/ondrej-kolek). 
