---
date: 2019-11-20
category: blog
tags: zasedání krajské fórum česká lípa listopad 2019 poslanci senátor peksa martínek jeník
layout: post
title: Piráti míří opět do České Lípy
author: Helena Vondráková
id: helena.vondrakova
image: posts/2019-11-20-pirati-miri-opet-do-ceske-lipy.jpg
---
Zasedání krajského fóra Pirátů Libereckého kraje proběhne v sobotu 30. listopadu v České Lípě. Akce je otevřena příznivcům i veřejnosti a přihlásit k účasti se můžete pomocí [registračního formuláře](https://piratiliberec.mfnet.cz/kf2019cl/){:target="_blank"} do středy 27. listopadu 2019.

Místo zimního Zasedání krajského fóra nebylo vybráno náhodně. Je to právě volební obvod č. 36 - Česká Lípa, kde příští rok na podzim postaví Piráti v Libereckém kraji svého kandidáta do Senátu. [Petr Jeník](/lide/petr-jenik) prošel grilováním i hlasováním v rámci členské základny a v sobotu na zasedání KF představí své vize působení na pozici senátora a koncept předvolební kampaně. 

>"Kromě legislativní činnosti, při které budu hájit pirátské zásady, bych jako senátor rád zřídil skutečně funkční regionální kancelář přímo v České Lípě. Blízko lidem a otevřenou opravdu všem. Stanu se jakýmsi ombudsmanem, chcete-li prostředníkem či mediátorem mezi občany, místními úřady a politiky" říká Petr Jeník s tím, že více se chystá přednést právě na krajském fóru v České Lípě, stejně jako o předvolební kampani. 

Nově bude na zasedání krajského fóra zařazen blok, ve kterém se vystřídají v kratkých vstupech Piráti jak působící aktuálně v komunální politice, tak v Poslanecké sněmovně a Europarlamentu. Obvlášť přítomnost pirátského poslance a europoslance je na krajské schůzi tohoto typu velmi vítaná, protože jsou to právě oni, kteří propojují malý svět běžného občana s tím velkým na úrovni republiky nebo celé evropské unie. [Tomáš Martínek](/lide/tomas-martinek) seznámí členy i veřejnost s tématy, kterými se zabývá na půdě poslanecké sněmovny, a [Mikuláš Peksa](https://www.pirati.cz/lide/mikulas-peksa/) přiblíží všem přítomným prostředí své frakce evropského parlamentu a práci v ní.

S přibývajím počtem členů v kraji narůstá také potřeba vnitrostranického vzdělávání. Není novinkou, že Piráti si mezi sebou předávají informace na různých komunikačních platformách a aby byl každý Pirát v obraze, bývá součástí krajských schůzí také školení v pirátských systémech. 

>"Krajská zasedání pořádáme uz čtyřikrát za rok. V souvislosti s tím, jak setrvale rosteme, je neustále co plánovat a připravovat. Dnes máme zvoleného lídra pro krajské volby 2020 a vybíráme čelo pro kandidátní listinu, vybrali jsme kandidáta do Senátu pro stejný rok, zakládáme nové mistní sdružení, které přinese posílení našich aktivit na Českolipsku. V neposlední řadě chystáme rozpočet a zlepšení interního fungování krajského sdružení. A mezitim prohlubujeme své znalosti stranických elektronických systémů, které nám pomáhají zvyšovat výkonnost. Máme ke konci roku skutečne napilno." [Ondřej Kolek](/lide/ondrej-kolek), předseda Pirátů v Libereckém kraji


### Termín konání: ###
Sobota 30. listopadu 2019 od 9:00 do 17:00

### Místo konání: ###
Villa Hrdlička, Česká Lípa ([mapa](https://goo.gl/maps/5n3mvHPRuobaZrmTA){:target="_blank"})

### Program zasedání: ###

|Začátek|Konec|Bod programu (Garant)|
|------:|----:|------------|
|8:30   |9:00 |Registrace
|9:00   |9:15 |Představení hostů a uchazečů o členství
|9:15   |9:30 |Zprávy z RV (Daniela Weissová)
|9:30   |10:00|Na čem dělají pirátští zastupitelé
|10:00  |10:30|Na čem dělá poslanec za Liberecký kraj (Tomáš Martínek)
|10:30  |11:30|Na čem dělá europoslanec za Piráty (Mikuláš Peksa)
|11:30  |12:00|Oznámení výsledku primárek do senátu + představení kandidáta
|12:00  |12:30|Volba předsednictva MS Českolipsko
|12:30  |13:30|Pauza na oběd
|13:30  |16:00|Dílna: pirátské systémy Fórum a Zulip (Marek Förster, Jana Schlegelová)
|16:00  |17:00|Dílna: pirátské systémy Mumble a Redmine (Helena Vondráková)

### Registrace k účasti: ###
Pro registraci účasti vyplňte [registrační formulář](https://piratiliberec.mfnet.cz/kf2019cl/){:target="_blank"}
