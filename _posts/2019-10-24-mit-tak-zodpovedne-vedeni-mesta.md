---
date: 2019-10-24
category: blog
tags: Liberec můstky ještěd investice
layout: post
title: Mít tak zodpovědné vedení města ...
author: Peval Felgr
image: posts/2019-10-24-mit-tak-zodpovedne-vedeni-mesta.jpg
---
Město má v majetku (krom jiného) skokanské můstky na Ještědu. Nyní zastupitelka za ANO (a současně manažerka TMR, která má areál na Ještědu v nájmu) Renata Balášová usilovně bojuje za investici do skokanských můstků.

Město má požádat o dotaci, kam stát dá 15 milionů, kraj 7,5 milionů a město také 7,5 milionů. Pokud by město mělo dostatek finančních prostředků, asi by v tom nebyl problém. Situace Liberce je ale jiná - peníze se hledají těžko na cokoliv.

Proto bylo příjemné překvapení, že se vedení města rozhodlo před týdnem peníze do můstků neuvolnít - viz zdroje:

[Skokanské závody v Liberci jsou v ohrožení. Nemáme peníze, zní z radnice](https://liberecky.denik.cz/zpravy_region/skokanske-zavody-v-liberci-jsou-v-ohrozeni-nemame-penize-zni-z-radnice-20191017.html){:target="_blank"}

(Liberecký Deník, 17. 10. 2019)

[Liberec nemá peníze na modernizaci skokanských můstků](http://www.rtmplus.cz/video/5688/liberec-nema-penize-na-modernizaci-skokanskych-mustku.html){:target="_blank"}

(RTM Plus, 17. 10. 2019)

[Radní Liberce odmítli zažádat o dotaci na rekonstrukci můstků na Ještědu. Město nemá peníze na spoluúčast](https://www.libereckadrbna.cz/sport/ostatni-sporty/20506-modernizace-skokanskych-mustku-na-jestedu-je-v-ohroz.html){:target="_blank"}

(Liberecká Drbna, 16. 10. 2019)


Utekl týden, ve kterém se změnilo jen to, že vedení krajského úřadu rozhodlo navýšit svůj podíl na investici z 5 milionů na 7,5. Jenže - jestli máte dát o 2,5 milionů korun víc nebo míň, když nemáte ani 10 ani 7,5 navíc, je ve finále jedno. Takže by se dalo čekat, že zodpovědné vedení města řekne, že ani tuto částku prostě nemá a nemůže jí investovat. 

Jenže ... Jak se SLK na městě v minulých dnech stavěli proti projektu, tak náhle otočili o 180° a horují za investice, na které město prostě nemá, ale peníze se prostě najednou “našly”. Kde, na úkor čeho - to jsme se nedozvěděli.

Výsledek jednání zastupitelstva - 24 hlasů pro s tím, že primátor si má promluvit s hejtmanem, jestli náhodou kraj nezaplatí celých 15 milionů. Co to ale znamená? Je to (možná trochu nadneseně) otázka jednoho telefonu - primátor zavolá hejtmanovi, ten řekne nenavýšíme a zůstane to tak jak původně SLK (před dnešním hlasováním) chtěli.

Jistě - jde jen o žádost o dotaci, jenže:

* kde je nějaký rozpočtový výhled?
* kde je seznam projektů, které jsou pro vedení města prioritou?
* proč investovat do můstků, které liberecká veřejnost nevyužije a nedat peníze do opravy škol, chodníků, silnic atd.?
- proč nejednat o tom, aby si můstky převzal kraj nebo Svaz lyžařů České republiky?