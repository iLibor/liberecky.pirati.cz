---
campaignCategoryUid: kraj2020
campaignGroupUid: volby-2020
uid: otevreny-kraj
order: 12
title: Otevřený Kraj
garant: jan.tempel
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto: „Efektivita, spolupráce, otevřenost.”__

_GARANT – JAN TEMPEL_

Chceme informované občany, odborně zdatný kraj na všech úrovních a efektivní správu a součinnost. Na úrovni kraje i obcí prosadíme využívání otevřených a strojově čitelných dat. 
Budeme čelit zavádění vendor lock-inů, aby krajská data byla využitelná napříč softwary. Chceme prosadit využití opensource programů, které uspoří nejen pořizovací náklady, ale i náklady budoucí, například pro export a zveřejňování. Zavedeme transparentní výběrová řízení a investice. Prosadíme Fórum občanů jako poradní hlas. 

### ČEHO CHCEME DOSÁHNOUT?

- Vzdělaná správa = efektivní správa.
- Otevřená data.
- Svobodný software.
- Transparentní výběrová řízení a investice.
- Kraj občanům.
- Dostupný veřejný internet.
- Kraj spolupracující.
- Otevření opozici.
- Zpřístupnění jednání komisí a výborů veřejnosti.
- Zastupitel veřejný.
- Kraj otevřený.
- Dotace přístupnější.
- Weby přehlednější.
- Kraj efektivní.
- Kraj podporující.
- Kraj odpovědný a zodpovědný.
- Krajský soud.

### CO PRO TO BUDEME DĚLAT? 

- Zasadíme se o vzdělávání nejen úředníků, ale i zastupitelů na úrovni kraje a obcí. Chceme z krajské úrovně podpořit a organizovat školení a další vzdělávání veřejné správy v různých oborech a zaměřeních, protože jen vzdělaná správa může být efektivní.
- Prosadíme na úrovni kraje i obcí využívání otevřených a strojově čitelných dat. Pouze na základě takových údajů lze snadno čelit problémům a nacházet jejich řešení.
- Budeme čelit zavádění vendor lock-inů, aby krajská data byla využitelná napříč softwary a chceme prosadit využití opensource programů, které uspoří nejen pořizovací náklady, ale i náklady budoucí, například pro export a zveřejňování. V případech, kdy svobodný software nebude k dispozici, chceme využít sdružené pořizování licencí a sjednocení softwaru nejen na úrovni kraje, ale i obcí.
- Zavedeme:
  1. Transparentní proces všech fází přípravy i realizace investičních záměrů. Zveřejnění investičního plánu a pasportu liniových staveb v majetku kraje online. Jeho aktualizace budou pravidelně k dispozici pro připomínkování veřejností. 
  2. Transparentní nakládání s veřejnými prostředky ve všech fázích veřejných zakázek - od výběrového řízení přes uzavření smluv, faktury až po výstupy interních kontrol, zveřejníme i nabídky neúspěšných uchazečů. 
  3. Výběr zhotovitelů znaleckých posudků až po konzultaci s příslušnou profesní organizací či jinou relevantní autoritou v oboru. Cílem je maximalizace objektivity a nestrannosti. 
  4. Nepřipuštění firmy s neprůhledným vlastnictvím, tedy bez věrohodné informace o konečném vlastníkovi, k možnosti žádat o dotace.
- Prosadíme Fórum občanů jako poradní hlas. Chceme posílit kontakt mezi občany a politiky a úředníky krajské samosprávy. K tomu budou sloužit osobní setkání a internetová platforma včetně anket. Tato pozornost musí být věnována celému kraji, nejen největším městům. Případným úspěšným peticím za vyhlášení krajského referenda vyjdeme vstříc tak, aby k jeho vyhlášení došlo souběžně s nejbližšími volbami. Kraj bude o referendu aktivně a vyváženě informovat. Výsledkem se budeme řídit i při nižší účasti. V odůvodněných případech k zásadním rozhodnutím o investicích nebo budoucnosti kraje budeme referendum sami iniciovat.
- V minulosti se kvůli svobodnému přístupu k informacím budovaly knihovny, dnes je takovou knihovnou internet, bohužel veřejně nedostupný. Chtěli bychom přispět k rozšíření volného veřejného internetu, který občanům umožní snazší přístup k informacím i komunikaci s úřady a institucemi.
- Podpoříme a posílíme komunikaci mezi obcemi. Dnes se většina seskupení obcí věnuje turismu a dopravě, je ovšem potřeba vyměňovat si dobré i špatné zkušenosti napříč krajem ve všech oborech, spolupracovat na infrastruktuře a posilovat vazby. Budeme usilovat o vstup kraje do spolku Otevřená města.
- Prosadíme účast opozice na jednáních rady kraje a obsazení dozorčích rad i zástupci opozice.
- Prosadíme veřejný kalendář uvolněných zastupitelů, evidování lobbistických kontaktů. Zveřejníme výše finančních i nefinančních odměn spojených s naší činností na kraji a v krajem zřízených organizacích.
- Zavedeme online databázi rozhodnutí krajského úřadu v samostatné i přenesené působnosti nad rámec zákonem dané povinnosti a zveřejňování uzavřených smluv nad rámec zákona, tedy i pod 50.000 Kč, a to včetně smluv uzavíraných krajem zřizovanými organizacemi.
- Prosadíme kompletní elektronizaci a ztransparentnění procesu přidělování krajských dotací. Příjemci budou také po dobu udržitelnosti projektu prostřednictvím online portálu dokládat výstupy z věcného plnění. Veškeré dokumenty, stejně jako jmenovitá hodnocení žádostí včetně bodování, budou zveřejněny prostřednictvím portálu.
- Vše musí propojovat přehledné webové stránky jako rozcestník ke všem důležitým informacím. Mezi tyto webové stránky a informace patří také: 
  1. Databáze aktuálních krajských strategických dokumentů a jejich postupná harmonizace.  
  2. Propagace krajských dotačních titulů a grantů. 
  3. Formuláře pro styk občanů s úřadem. 
  4. Systém zasílání aktualit pro zájemce.
- Podporujeme použití moderních technologií pro efektivní management kraje. Především budeme usilovat o efektivní systém řízení projektů se zpětnou vazbou - standardní nástroj manažerského řízení, aby nedocházelo k tomu, že „pravá ruka neví, co dělá levá”. Aktualizujeme procesy krajského úřadu s cílem hledat příležitosti k digitalizaci a optimalizaci.
- Budeme usilovat o poskytování servisní podpory krajským organizacím. Koncentrujeme společné agendy na specializovaná odborná pracoviště, která je dokáží zajistit efektivněji. Např. školy mají učit, nikoli dělat správce, účetní, nákupčí apod. Navíc zavedeme poskytování IT servisu a podporu s administrativou dotací menším obcím.
- Prosadíme obsazení kontrolních výborů jinými osobami než zastupiteli jako opatření proti konfliktu zájmů. Budeme usilovat o revize stanov krajských obchodních společností s cílem zastropovat odměny členům statutárních orgánů, posílit pravomoci zastupitelstva a zlepšit transparentnost procesů.
- Chceme se zasadit o zřízení vlastního krajského soudu v Liberci.