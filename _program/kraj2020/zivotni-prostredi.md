---
campaignCategoryUid: kraj2020
campaignGroupUid: volby-2020
uid: zivotni-prostredi
order: 5
title: Životní Prostředí
garant: vaclav.zidek
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto:  „Dnešní problémy musíme řešit my, nepředávat je dalším generacím.”__

_GARANT – VÁCLAV ŽIDEK_

Kraj musí efektivně chránit svou krajinu a přírodu. Musí napříč resorty pracovat na obnově krajiny a přírody. Řešit prioritně otázku sucha, spolupracovat s vlastníky na řešení oživení zemědělské půdy, usilovat o zdravější lesy a ochranu druhů. Mít řešení pro hospodaření s odpady.

### PROLOMIT SUCHO! – HOSPODAŘENÍ S VODOU

Kraj musí sloužit jako garant správného hospodaření s vodou. Kraj musí podporovat zadržování vody v krajině a biodiverzitu, musí pečovat o ornou půdu, rostlinné a živočišné druhy na svém území. Zadržování vody vnímáme jako důležité, proto se mu věnujeme samostatně i v bodu modro-zelená infrastruktura. Tři aspekty zvyšují hrozbu sucha – vyšší teplota, méně srážek a nízká schopnost udržet vodu v krajině. Z těchto tří můžeme prací v kraji změnit především poslední faktor.

#### CHCEME ZVÝŠIT SCHOPNOST KRAJINY ZADRŽET VODU, PROTOŽE: 

- Potřebujeme vodu pro ekosystém.
- Potřebujeme vodu pro zemědělství.
- Potřebujeme vodu pro průmysl.
- Voda je součást sportu, odpočinku a relaxace.
- Nedostatek vody bude zvyšovat náklady na zemědělství, na údržbu zeleně, na život jako takový skrze vyšší výrobní náklady všech komodit.
      
#### CO PRO TO BUDEME DĚLAT? 

- Budovat modro-zelenou infrastrukturu (více v samostatném bodu programu).
- Podporovat drobné zemědělce a rozdělení velkých zemědělských ploch na menší.
- Usilovat o podmínění zemědělských dotací řádnou péčí o půdu.
- Budovat meziresortní spolupráci, aby všechny projekty kraje myslely na hospodaření s vodou.
- Pracovat na obnovení malého vodního cyklu.
- Hospodařit na majetku kraje v souladu s postupy podporujícími schopnost zadržet vodu v místě srážek.

### ZEMĚDĚLSKÁ PŮDA

Kraj musí chránit svou zemědělskou půdu skrze edukaci a motivaci. Je potřeba chránit půdu před erozí, kontaminací a před poklesem úrodnosti. Toho docílíme podporou zemědělců, kteří využívají organické hnojivo, meziplodiny, rozdělují ornou půdu na menší celky, využívají organizační, agrotechnická a technická opatření proti erozi půdy. Podporu si zaslouží ti, kteří hospodaří s půdou s vědomím budoucích generací, jež budou na stejné půdě hospodařit.

#### ČEHO CHCEME DOSÁHNOUT?

- Ekologické zemědělství.
- Zemědělství podporující zadržování vody.
- Zamezení erozi půdy.
      
#### CO PRO TO BUDEME DĚLAT? 

- Podmíníme dotace a pronájem krajské půdy způsobem hospodaření.
- Podpoříme budování alejí a remízů – snižují erozi půdy a zlepšují hospodaření s vodou.
- Budeme zavádět technická protierozní opatření – průlehy, příkopy a hrázky pro omezení půdní eroze.
- Budeme zavádět organizační opatření – velikost souvislé obdělávané plochy, umísťování plodin.
- Budeme zavádět agrotechnická opatření – způsob orby, zvýšení podílu organické složky v půdě.
- Zpřístupníme modely erozních procesů a zaškolíme zemědělce v práci s nimi.

### ODPADOVÉ HOSPODÁŘSTVÍ

Je potřeba upřednostňovat recyklaci před skládkováním a spalováním. A to ve všech oborech, kde odpad vzniká, ať už se jedná o průmyslový odpad, odpad domácností nebo odpad ze stavebnictví.

#### ČEHO CHCEME DOSÁHNOUT?

- Zvyšovat podíl recyklace u komunálního odpadu.
- Zvyšovat podíl recyklace stavebních materiálů a tím snížit potřebu těžby.
- Spolupracovat na výzkumu a technologickém vývoji nových recyklačních postupů.

#### CO PRO TO BUDEME DĚLAT? 

- Spolupracovat na vývoji s TUL a inovativními firmami.
- Podporovat ekonomický start recyklačních linek.
- Podporovat stavební projekty, kde je recyklace SDO součástí realizace.
- Upřednostňovat revitalizaci brownfieldů před stavbou nových objektů z důvodu nižší spotřeby stavebního materiálu.
- Zasazovat se na státní úrovni o jednání ohledně ekonomické konkurenceschopnosti recyklace oproti výrobě z nových surovin.
- Podporovat menší zpracovatele, a tak omezovat dopravování odpadů.
- Podporovat postupy, aby odpad nevznikal (upřednostníme ekologičtější technologie a materiály).
- Nepodpoříme velkou krajskou spalovnu, kterou bychom museli z důvodu ekonomičnosti provozu “krmit” sváženým odpadem z dalekého okolí.


### OCHRANA PŘÍRODY

Péče o chráněná území a síť biokoridorů musí být koncepční, aktivní a efektivní a musí odrážet současné poznatky o potřebách ohrožených druhů a stanovišť. Na divokou přírodu nebudeme zapomínat, podpoříme vznik ucelených území bez zásahu člověka coby ostrovů ekologické stability.

#### ČEHO CHCEME DOSÁHNOUT?

- Zvýšit kondici lesů, snížit jejich ohrožení suchem a kůrovcem.
- Zachovat prosperující přírodu a krajinu se zapojením venkova.
- Být nápomocni při tvorbě nových chráněných oblastí s původními druhy.
- Podpořit vytváření systémů ekologické stability.

#### CO PRO TO BUDEME DĚLAT? 

- Budeme podporovat přirozenou obnovu lesa s pestrou druhovou skladbou.
- O krajinu a přírodu se musí starat místní, umožníme jim zapojit se do rozhodování a realizace.
- Budeme finančně podporovat obnovu nehospodářských lesů a péči o ně svěříme místním obyvatelům.
- Budeme vyhledávat lokality vhodné pro obnovení původního stavu (mokřady, pralesy, neregulované vodní plochy, rezervace a parky). Takové aktivity budeme podporovat i u neziskových organizací.
- Oblasti blízké původnímu stavu převedeme na chráněné oblasti, pokud to je možné.