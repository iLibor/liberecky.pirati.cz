---
campaignCategoryUid: kraj2020
campaignGroupUid: volby-2020
uid: vnitro-a-bezpecnost
order: 14
title: Vnitro a Bezpečnost
garant: helena.vondrakova
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto:  „Bezpečnost v kraji i na internetu.”__

_GARANT – HELENA VONDRÁKOVÁ_

Zlepšíme propojenost informačních systémů IZS Libereckého kraje s informačními systémy sousedících států (Německo, Polsko). Budeme usilovat o podporu organizací, které řeší problémové lokality a snaží se o reálnou emancipaci menšin. Podpoříme spolky zabývající se ochranou zranitelných skupin občanů (děti, senioři) proti kybernetické kriminalitě, kyberšikaně a dalších nástrahám internetu. Chceme usnadnit a zpřehlednit řízení jak pro občany, tak pro příslušníky sborů. 

### ČEHO CHCEME DOSÁHNOUT?

- Zlepšíme fungování IZS.
- Problémové lokality v kraji nám nejsou lhostejné.
- Postavíme se kybernetické kriminalitě a šíření dezinformací.
- Zrychlíme projednávání řízení obecní policie.

### CO PRO TO BUDEME DĚLAT? 

- Zlepšíme propojenost informačních systémů IZS Libereckého kraje s informačními systémy sousedících států (Německo, Polsko). Spolu s přeshraničními státy také vypracujeme krizový a havarijní plán.
- Budeme motivovat zájemce o práci v IZS výhodami vedoucími ke zkvalitnění jejich života. Podpoříme obecní dobrovolné hasičské sbory, a to obzvlášť v záplavových oblastech. 
- Poskytneme finanční prostředky na centrální nákup techniky pro nedostatečně vybavené stanice dobrovolných hasičů.
- Vytvoříme manuál a školící systém pro krizové situace určený pro starosty obcí ve variantách podle velikosti obce.
- Budeme usilovat o podporu organizací, které řeší problémové lokality a snaží se o reálnou emancipaci menšin. Tyto organizace musí zprostředkovávat jednání s úřady, řešení dluhových situací, informace o trhu práce a další společenské zásady, které vedou k řádnému životu a snižují podhoubí pro kriminalitu.
- Zafinancujeme obecní programy pracovníků prevence proti kriminalitě. Budeme dbát na to, aby byli tito pracovníci nabíráni přímo z problémových lokalit.
- Podpoříme spolky zabývající se ochranou zranitelných skupin občanů (děti, senioři) proti kybernetické kriminalitě, kyberšikaně a dalších nástrahám internetu (dezinformace, řetězové e-maily apod.).
- Chceme usnadnit a zpřehlednit řízení jak pro občany, tak pro příslušníky sborů. Z toho důvodu finančně i organizačně podpoříme nákup terénního záznamového zařízení pro obecní policejní sbory.