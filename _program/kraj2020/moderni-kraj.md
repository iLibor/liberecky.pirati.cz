---
campaignCategoryUid: kraj2020
campaignGroupUid: volby-2020
uid: moderni-kraj 
order: 2
title: Moderní kraj
garant: zbynek.miklik
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---
__Motto: „Komunikace s úřady snadno a bezpečně z pohodlí domova.”__

_GARANT – ZBYNĚK MIKLÍK_

Digitální, moderní kraj umožňující jednání s úřady z domova. Možnost snadné, elektronické komunikace s úřadem. Kraj, který využívá chytrých a moderních technologií.

### ČEHO CHCEME DOSÁHNOUT? 

- Každý občan musí mít možnost, nikoliv povinnost, využívat nové technologie, elektronicky komunikovat s úřadem. Našim cílem je zpřístupnění úřadů on-line pro ty, kteří preferují tuto formu komunikace a samozřejmě i fyzicky pro ty, kteří elektronicky komunikovat nechtějí, nemohou, nebo prostě upřednostňují fyzickou návštěvu úřadu. Umožnění přístupu vozíčkářům, neslyšícím, nevidomým, slabozrakým a dalším potřebným. 
- Ačkoliv je schválený zákon o právu na digitální služby (12/2020 Sb.) nepovinný pro samosprávné celky, tedy i kraj, je našim cílem poskytovat digitální služby jako samozřejmou možnost. Pokud občan preferuje elektronickou komunikaci, bude mu to umožněno a bude to skutečně FUNGOVAT.
- Dlouhodobým problémem je nejednotné zpracování digitálních územních plánů a velmi nízký počet obcí, které mají územní plán k dispozici ve využitelném strojově čitelném formátu. Jedná se o slabou stránku kraje (SRKL_2021+).
- Hlavní body pirátské digitalizace kraje:
  <ul>
  1. Jednání s úřady z domova.
  2. Přehlednost poskytovaných služeb.
  3. Digitalizace samosprávy.

### CO PRO TO BUDEME DĚLAT? 

- Nabídneme zájemcům o dotace v rámci jednotlivých odvětví on-line formu žádosti, včetně možnosti žádost elektronicky podat. Tato možnost bude přístupná jak pro pravidelně se opakující vyhlašované dotační programy, tak pro podání individuálních žádostí o dotaci. 
- Zpřístupníme možnost elektronického podání pomocí rozcestníku životních situací navázaného na on-line formuláře ve vybraných agendách Libereckého kraje, s možností sledovat stav vyřízení žádosti. 
- Zavedeme systém, který bude umožňovat anonymní přístup k přehledu životních situací a dále autorizovaný přístup pro elektronickou komunikaci s úřadem prostřednictvím datových schránek, eIektronického občanského průkazu nebo MojeID. 
- Budeme automaticky zveřejňovat informace kraje a zřizovaných organizací on-line. Chceme zveřejňovat všechny podstatné informace, u kterých není důvod k utajení. Informace je potřeba vhodně třídit a značkovat, aby nedošlo k přehlcení. Stejná pravidla se budou vztahovat na krajem zřizované organizace, krajské příspěvkové organizace a obchodní společnosti, které kraj ovládá. 
- O příjmech a výdajích kraje budeme přehledně informovat pomocí rozklikávacího rozpočtu. Přehledná grafická prezentace rozpočtu je naší povinností vůči občanům, a proto budeme rozpočty poskytovat v otevřeném formátu na webu, přímo je propojovat s transparentním účetnictvím a podobnými nástroji zvyšujícími přehlednost a transparentnost. 
- Zavedeme transparentní účetnictví kraje a firem, které kraj vlastní. Chceme, aby kraj přešel k využívání otevřeného účetnictví všude tam, kde to zákon dovoluje, včetně společností, ve kterých je většinovým vlastníkem kraj. 
- Zpřístupníme všechna krajem pořizovaná data. Ve všech krajích rozjedeme mapové portály, kde budou graficky prezentována všechna prostorová data, která kraj pořizuje, jako například pasportizace infrastruktury či sociálně vyloučené lokality. Otevřeně a zdarma. 
- Chceme řídit kraj zodpovědně - ve vedení krajských institucí preferujeme odborníky vybrané v transparentních výběrových řízeních. Budeme zveřejňovat průběžné plnění jednotlivých priorit a cílů, aby každý mohl práci kraje sám zhodnotit.
- Budeme se snažit všechny dokumenty určené veřejnosti zveřejňovat ve svobodných a otevřených formátech. Kraj nesmí po občanech žádat používání konkrétních placených programů pro bezchybný přístup k informacím, které vytvořil. Pro dlouhodobou úsporu nákladů se zavazujeme používat svobodný software všude tam, kde je to možné. 
- Zřídíme web pro zpětnou vazbu občanů a elektronický dotazník spokojenosti, v němž bude moct každý z Vás hlasovat, vyjádřit názor k aktuálním regionálním tématům a podílet se na plánování budoucnosti kraje. 
- Podpoříme pokrytí území kraje digitálními územními plány ve strojově čitelném formátu. 
- Budeme zavádět a podporovat využívání chytrých technologií a řešení a jejich propojování (Smart City, Smart venkov). Stejně tak podpoříme aktivity zavádějící nové chytré technologie a komunikační nástroje při tvorbě turistické nabídky kraje.
- Podpoříme vzdělávání pracovníků ve veřejné správě zaměřené na nové agendy a využívání médií a moderních technologií.