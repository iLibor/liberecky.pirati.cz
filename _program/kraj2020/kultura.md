---
campaignCategoryUid: kraj2020
campaignGroupUid: volby-2020
uid: kultura
order: 11
title: Kultura
garant: daniela.weissova
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto: „Udržet a rozvíjet kulturní aktivity v kraji, s přesahem do cestovního ruchu a tím pádem i do ekonomiky.“__

_GARANT – DANIELA WEISSOVÁ_

V Libereckém kraji je, nebo s ním souvisí, nejstarší národní park (Krkonošský) a celkem šest CHKO, šestnáct registrovaných národních kulturních památek a stovky dalších budov a míst, která tvoří jedinečný charakter našeho kraje. Ten výrazně spoluvytváří živá kultura. Kraj je zřizovatelem tří muzeí, galerie a vědecké knihovny. V kraji máme také profesionální Naivní divadlo a Divadlo F. X. Šaldy, byť jejich je zřizovatelem statutární město Liberec. Ve městech a obcích kraje působí řada různých ochotnických, folklorních a různě se kulturou zabývajících spolků a uskupení. V kraji se každoročně konají různé přehlídky a festivaly, které dělají kraji dobré jméno. To všechno je nedílnou součástí kultury, která dělá život člověka kvalitnějším a hezčím a zároveň nemalou měrou ovlivňuje ekonomiku kraje. Jak ve výdajových, tak v příjmových položkách. S tím vším je potřeba počítat. 

### ČEHO CHCEME DOSÁHNOUT?

- Aktivně, formou grantů či přímé podpory, podporovat rozvoj živé kultury v kraji.
- Podpořit zachování a rozvoj paměťových institucí jakožto center komunitního života.
- Hledat nový účel paměťových institucí.
- Zajistit podporu kulturního vyžití i v odlehlých částech krajů.
- Ctít zodpovědnost a nutnost postarat se o kulturní památky.

### CO PRO TO BUDEME DĚLAT? 

- Míra podpory kultury je odrazem vyspělé společnosti. Kultura byla, je a bude nositelem hodnot a musí zůstat nezávislá na politice a ideologiích. 
- Budeme usilovat o rozvoj muzeí, knihoven, galerií a dalších paměťových institucí, které jsou často ústředním bodem komunitního života obcí a hlavním místem setkávání občanů. Podpoříme také oblastní divadla, která umožňují vystupování dramatických, hudebních a dalších těles. Tím chceme podněcovat a rozvíjet kreativitu napříč regiony.
- Paměťové instituce v krajích často selhávají jako místa setkávání a nedokážou zabránit trendům vykořenění a neztotožnění se s historií či místem. Budeme usilovat o to, aby ve spolupráci s výzkumnými institucemi regionům pomáhaly nalézat a plně využívat jejich výrobní, řemeslný, manufakturní a další potenciál tak, jak se tomu již v mnoha případech děje. Jsou to paměťové instituce, které mohou v lidech probouzet vztah k místům, kde žijí.
- Postaráme se o to, aby veřejné prostředky účinně pomáhaly rozvoji kulturního života rovnoměrně v celém kraji, včetně malých obcí i odlehlých regionů. A to zejména posílením různých dotačních a grantových nástrojů a jejich snazším dosažením. 
- Posílíme kapacitní možnosti ZUŠ tak, aby mohly reagovat na zvýšenou poptávku. 
- Budeme usilovat o udržení stávajících kulturních institucí, ale i o obnovu těch, kterým se zatím dostatečné pozornosti nedostalo. 