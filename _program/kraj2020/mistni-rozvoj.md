---
campaignCategoryUid: kraj2020
campaignGroupUid: volby-2020
uid: mistni-rozvoj
order: 10
title: Místní Rozvoj
garant: ondrej.novosad
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto: „Kraj musí podporovat udržitelný růst a tedy i udržitelné financování. Bez jasného cíle a promyšleného plánu, jak ho dosáhnout, není kam pokračovat.“__

_GARANT – ONDŘEJ NOVOSAD_ 

Kraj musí pokračovat v projektu Místní Agendy 21, Zdravý kraj. Dále musí přijmout Agendu 2030, sledovat cíle udržitelné krajiny a zajistit promyšlený plán rozvoje se stabilním financováním. Stabilní a udržitelný růst je v zájmu nás všech a jedině tehdy můžeme hrdě předat krajinu, kde žijeme, našim dětem.

### ČEHO CHCEME DOSÁHNOUT?

- Udržitelné financování. 
- Přímá podpora podnikání, řemesel a služeb.
- Originální přístup a seberealizace nadaných lidí je náš motor do budoucna. 
- Využití stávajících nevyužívaných lokalit a objektů coby součást udržitelného rozvoje.

### CO PRO TO BUDEME DĚLAT?

- V době ekonomických škrtů se mezi prvními odstavují projekty rozvoje a upřednostňuje se financování paušálních výdajů. Investice do rozvoje je chytré řešení s návratností nejen finanční.
- Díky podpoře regionálních produktů s velkou přidanou hodnotou, tradičních řemesel a kvalitních služeb bude náš kraj stabilní a jedinečný. Součástí této podpory je spolupráce při zakládání podnikání, spolufinancování projektů tradiční řemeslné výroby, správa databáze regionálních produktů a jejich kontrola.
- Budeme usilovat o úzkou spolupráci s TUL Liberec, středními a umělecko-průmyslovými školami tak, abychom podpořili nadané jedince v tom, co umí a chtějí dělat, aby v regionu zůstali a dostali šanci se seberealizovat a být přínosem pro nás všechny. 
- Jednou z cest je i podpora tzv. HUB center se sdíleným prostorem, službami a s poradenskou činností.
- Další možností je založení „Bauhaus“ institutu – vysoké školy řemesel, která by navázala na tradiční řemesla (sklářství, textilní a oděvní obor), podpořila inovace a vzdělání.
- Kraj by měl revidovat všechny nemovité objekty pod svou správou. Stanovením jasné koncepce využití, správy a financování lze dosáhnout velkých úspor a možností do budoucna.
- Unikátem Libereckého kraje je jeho řemeslná historie a množství nevyužívaných objektů a brownfields, které jsou památkou na slavnou a bohatou minulost. Kraj je povinen s tímto dědictvím zkušeně zacházet, měl by být schopen investorům nabídnout udržitelnou cestu k jejich využití, sanaci ekologických zátěží, spolufinancování a podporování v rámci kraje a celé ČR. Pro brownfields je potřeba zrevidovat dosavadní kritéria a podmínky pro využití a poskytování dotací.	