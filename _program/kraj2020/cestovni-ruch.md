---
campaignCategoryUid: kraj2020
campaignGroupUid: volby-2020
uid: cestovni-ruch
order: 8
title: Cestovní Ruch
garant: jarmila.valesova
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto:  „Cestovní ruch jako přínos pro místní.”__

_GARANT – JARMILA VALEŠOVÁ_

Kraj má zvát k návštěvě domácí i zahraniční turisty. V dnešní době je třeba nesoustředit se pouze na lákání co největšího počtu turistů na tradiční magnety Libereckého kraje, ale posílit atraktivnost méně navštěvovaných lokalit podporou turistické infrastruktury, tj. posilováním kapacit stávajících a budováním nových. Podporou prestiže středních odborných škol a učňovských oborů má kraj pomáhat v řešení nedostatku kvalifikovaných pracovníků v cestovním ruchu.

Kraj má propagací napomáhat rozvoji méně navštěvovaných lokalit a snažit se o zmírnění negativních dopadů turismu u lokalit turismem přetěžovaných. Kraj má být pomocníkem při řešení nedostatku kvalifikovaných zaměstnanců v odvětví cestovního ruchu.


### ČEHO CHCEME DOSÁHNOUT?

- Podpořit rovnoměrnější rozložení návštěvníků Libereckého kraje. Jsme si vědomi ekologické i sociální zátěže turismem přetěžovaných lokalit.
- Zajistit, aby cestovní ruch přinášel ekonomické prostředky mimo tradiční hospodářská centra.
- Podpořit cestovní ruch jakožto zdroj odpočinku, nikoliv stresu z davů.
- Šířit povědomí o tom, že Liberecký kraj je velmi pestrý a má co nabídnout.
- Podporovat profesionalitu pracovníků v cestovním ruchu podporou odborného školství. Jsme si vědomi nedostatku pracovních sil ve službách cestovního ruchu. Kvalita poskytované služby je přímo závislá na profesionalitě pracovníků, hodnocení uživatelů služeb je často důležitější než oficiální propagace.

### CO PRO TO BUDEME DĚLAT? 

- Budeme pokračovat v podpoře rozvoje pěti marketingových lokalit (Český ráj, Krkonoše, Lužické hory a Žitavské hory, Jizerské hory, Máchův kraj).
- Budeme pokračovat v projektu Crystal Valley – Křišťálové údolí.
- Budeme podporovat budování interaktivních naučných stezek (například Puštíkova stezka Stožec) a cyklostezek v méně navštěvovaných lokalitách. 
- Budeme podporovat propojování kulturních a sportovních akcí s návštěvnickým potenciálem (například Jizerská 50 padesátkrát jinak). 
- Budeme podporovat výstavbu nových sportovišť s návštěvnickým potenciálem (singltraily, pumptracky, inline stezky atd.).
- Budeme podporovat budování a propagaci alternativních nástupních míst do turisticky vytížených lokalit (například Jizerské hory – Souš).
- Budeme podporovat dopravní obslužnost atraktivních turistických cílů veřejnou dopravou.
- Budeme podporovat propojenost turistických cílů i měst zelenými stezkami.
- Budeme podporovat netradiční turistické cíle (industriální a vojenská turistika). 
- Budeme podporovat zachování architektonického a přírodního bohatství kraje.
- Budeme propagovat Liberecký kraj jako místo, kde jeden den nestačí.
- Budeme podporovat kvalitu i prestiž odborného školství a učňovských oborů.
- Budeme podporovat odborné stáže a spolupráci škol a zaměstnavatelů.
- Budeme podporovat celoživotní odborné vzdělávání a rekvalifikační kurzy.