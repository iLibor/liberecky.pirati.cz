---
campaignCategoryUid: kraj2020
campaignGroupUid: volby-2020
uid: zdravotnictvi 
order: 1
title: Zdravotnictví
garant: zbynek.miklik
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---
__Motto: „Zdravý kraj.”__

_GARANT - ZBYNĚK MIKLÍK_

Dostupná zdravotní péče. Získávání, stabilizace, motivace zdravotního personálu = dostatek zdravotního personálu. Specializace nemocnic kraje při současném zachování akutní péče v regionech (Turnov, Frýdlant a další). Podpora výstavby CUM (Centra urgentní medicíny) Krajské nemocnice Liberec, a.s.

###  ČEHO CHCEME DOSÁHNOUT? 

- Systémová podpora příchodu zdravotníků (například v podobě stipendií již v průběhu studia – sester i mediků). Liberecký kraj je jediný v České republice, který ji nemá nastavenou. Jednotlivé nemocnice se snaží toto nahradit, což bohužel vede k „přetahování“ zdravotníků mezi jednotlivými nemocnicemi. 
- Lékařská péče v dojezdové vzdálenosti pro každého. 
- Vzdělávání zdravotnických pracovníků (lékařských i nelékařských profesí).
- Udržení standardu kvalitní péče v porodnictví. 
- Spolupráce specializovaných zdravotnických zařízení s nemocnicemi páteřní sítě.

### CO PRO TO BUDEME DĚLAT? 

- Prosadíme programy pro zajištění zdravotního personálu v regionech a o jejich podpoře povedeme jednání se zdravotními pojišťovnami. 
- Zajistíme časovou a dojezdovou dostupnost lékařské péče. 
- Podpoříme zlepšení péče v oblasti porodnictví. 
- Jsme pro zahájení stavby pavilonu urgentní medicíny (CUM) Krajské nemocnice Liberec.
- Podpoříme vznik kardiochirurgie v Libereckém kraji. 
- Budeme využívat nové technologie, analyzovat a využívat data, elektronizovat zdravotnictví. 
- Budeme využívat a rozšiřovat chytrá řešení v oblasti zdravotnictví.
- Budeme získávat, stabilizovat, motivovat zdravotnický personál. 
- Podpoříme vzdělávání zdravotnických pracovníků (lékařských i nelékařských profesí).
- Zavedeme krajský stipendijní program na podporu příchodu zdravotníků do všech nemocnic Libereckého kraje (střední zdravotnický personál, budoucí lékaři). Nemocnice nemusí soupeřit mezi sebou, ale mohou spolupracovat. Kraj je jediná autorita, která toto může zaštítit. 
- Nastavíme propojený systém postgraduálního vzdělávání s přednostním využitím akreditovaných pracovišť v kraji.
- Podpoříme aktivity směřujících ke zjednodušení a provázání systému vzdělávání ve zdravotnictví (atestace, akreditace).
- Podpoříme kvalitní a srozumitelnou komunikaci a budování vzájemného respektu (např. zdravotník – zdravotník, zdravotník – pacient, zdravotník – pečující, zdravotní služby – sociální služby, mezigenerační komunikace).
- Nastavíme vzájemnou spolupráci a komunikaci mezi poskytovateli zdravotních služeb, zdravotními pojišťovnami, obcemi a zřizovateli.
- Budeme podporovat spolupráci v poskytování následné a dlouhodobé péče, podporovat provázanost zdravotních, sociálních a návazných služeb. 
- Udržíme standard porodnických a novorozeneckých oddělení - statut BFH (Baby Friendly Hospital). 
- Budeme zvyšovat počet poskytovatelů s uděleným certifikátem hodnocení kvality a bezpečí zdravotních služeb. 
-Podpoříme vznik pozice nemocničního ombudsmana. Cílem je zlepšení komunikace mezi pacienty, příbuznými a zdravotníky, řešení konfliktů jinou cestou než trestními oznámeními.