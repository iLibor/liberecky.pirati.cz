---
campaignCategoryUid: kraj2020
campaignGroupUid: volby-2020
uid: doprava
order: 3
title: Doprava
garant: vaclav.zidek
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto: „Čas strávený na cestě se do života počítá.”__

_GARANT – VÁCLAV ŽIDEK_

Cestování v kraji i mimo něj musí být časově efektivní, pohodlné a ideálně veřejnou hromadnou dopravou, kde se cestující může místo řízení věnovat jiným činnostem, a tak čas „na cestě“ využít efektivněji, nebo prostě jen k zábavě. Ideální je muset cestovat co nejméně, a tím šetřit čas, prostředky a přírodu. K tomu je potřeba decentralizace služeb, pracovních příležitostí, vzdělávání a státní správy.

### VEŘEJNÁ DOPRAVA

Veřejná hromadná doprava musí být dostupná a dlouhodobě atraktivnější než osobní automobilová doprava. Musí v sobě kombinovat efektivní využití času při komfortní cestě, která zároveň bude cenově zajímavější než individuální doprava, přitom energeticky a ekonomicky efektivní.

#### CHCEME DOSÁHNOUT ZVÝŠENÍ POČTU CESTUJÍCÍCH VHD, PROTOŽE: 

- Tím snížíme uhlíkovou stopu dopravy.
- Je energeticky efektivnější.
- Je cenově výhodná oproti dopravě individuální.
- Lidé můžou efektivněji využít čas ve vlaku nebo autobusu oproti řízení auta.
- Je komfortnější. 
- Může a má být bez omezení pro všechny.
      
#### CO PRO TO BUDEME DĚLAT? 

- Budeme nastavovat systém z pohledu 97 % lidí, kteří chtějí jet z místa A do místa B co nejjednodušeji. Kontrolu těch, kteří systém chtějí obcházet, budeme řešit až v druhé vlně. Systém musí být maximálně jednoduchý a dávat smysl.
- Zlepšíme nastavení dopravního systému:
    1. Plánování dopravy na základě dat, na míru potřebám každé lokality. 
    2. Stanovení minimálního standardu dopravní obslužnosti ve všech regionech, který bude vyší než stávající.
    3. Optimalizace intervalů, časová koordinace, návaznost, přestupní uzly, pohodlí, spolehlivost, kapacita, cena.
    4. Jednotný a přehledný tarif bez zbytečné represe a karet.
    5. Zachovaný předplatní časový tarif.
    6. Co nejjednodušší přechod mezi jednotlivými formami cestování: kolo, sdílené auto, vlastní auto s možností zaparkování, autobus, vlak. Stavba přestupních terminálů včetně P+R a B+R.
    7. Stanice VHD musí obsahovat informace o spojích (i návazných), přístřešek, odpadkový koš a zpevněný podklad, případně místo k sezení (sklopné či opěru).
- Propojíme dopravní systémy mezi sousedními regiony (kraji, regiony, zahraničím).
- Zajistíme otevřená data o provozu. 
- Zajistíme uživatelsky přívětivou a datově otevřenou aplikaci pro uživatele i firmy. 
- Budeme výrazněji a kvalitněji propagovat veřejnou dopravu.
- Podpoříme nové, progresivní modely sdílené mobility (především pro lokality s nízkým počtem obyvatel) – společná ad hoc objednaná doprava, linkové taxi (podobně jako spolujízda, ale s profesionálním řidičem), školní svozy, participace kraje a obcí na zřízení ad hoc lokálních linek pro svoz na přestupní místa či centra občanské vybavenosti (nádraží, autobusové nádraží, náměstí).

### SILNIČNÍ DOPRAVA

Zajistíme silniční síť efektivně technicky udržovanou, s minimálním negativním dopadem na ekologii. Silniční síť vede do každé obce, propojíme ji tedy s veškerou infrastrukturou i ve vertikálním směru, včetně zelené a modré infrastruktury. Zasadíme se o dokončení slibovaných obchvatů a zlepšení dopravní situace v obcích, které mají problémy s tranzitní dopravou.
Silniční síť musí být efektivně udržovaná a umožňovat efektivní přesun lidí a materiálu, s minimálním negativním ekologickým dopadem (na lidi, flóru, faunu a krajinu). Silniční síť vede do každé obce, využijme ji k budování veškeré infrastruktury.
      
#### CHCEME FUNKČNÍ SILNIČNÍ SÍŤ, PROTOŽE: 

- Na ní chceme provozovat efektivní a komfortní veřejnou hromadnou dopravu.
- Chceme dostat tranzitní automobilovou dopravu z obydlených zón.
- Zvýší bezpečnost.
- Sníží negativní vlivy.
      
#### CO PRO TO BUDEME DĚLAT? 

- Dokončíme již slíbené obchvaty Mimoně, Turnova, České Lípy až k Novému Boru.
- Silnice II. třídy budeme udržovat minimálně ve stavebním stavu „vyhovující“. 
- Podpoříme pasportizaci silnic a její efektivní využití pro synchronizaci oprav a objížděk. 
- Pomůžeme řešit obcím lokální dopravní komplikace, na které nemají dostatečné prostředky– např. Železný Brod (křížení E65 a ulice Průmyslová). 
- Při realizaci silničních akcí chceme zároveň řešit zelenou a modrou infrastrukturu podél řešeného úseku (když jsou pracovníci a technika již v místě práce, můžou pomoci např. s budováním aleje či udržením vody v krajině).
- Budeme řešit souběh údržby infrastruktury (vertikálně), podél silnic budování kolektorů pro infrastrukturu – optika, energie, volné pozice pro budoucí technologie (např. nabíjecí stanice). 
- Zasadíme se o prosazení satelitního dynamického mýtného, a tím dostaneme nákladní dopravu tam, kam potřebujeme: na páteřní infrastrukturu a mimo obydlené zóny.
- Podpoříme budování zázemí pro služby motoristům v přilehlých brownfieldech. 
- Chceme transparentní hospodaření a účetnictví KSSLK.
- Chceme transparentní a spravedlivé soutěžení stavebních prací, s vyloučením firem s netransparentní vlastnickou strukturou.

### ŽELEZNICE 

Železnice musí být nejatraktivnější část veřejné hromadné dopravy, zajistíme návaznost jak časovou, tak logistickou. Zajistíme snadný přestup z ostatních druhů veřejné i individuální dopravy. Železnice bude dosahovat dobrého komfortu pro cestující a zároveň poskytovat dobrý poměr cena / výkon. Budeme usilovat o co nejrychlejší vybudování nové tratě do Mladé Boleslavi, a to ve standardu vysokorychlostní železnice. Železnice musí sloužit jako páteř dopravní sítě a mít maximální ekologický a transportní přínos.

#### CHCEME ŽELEZNICI JAKO PÁTEŘ DOPRAVNÍ SÍTĚ, PROTOŽE: 
      
- Má minimální dopady na ekologii.
- Má vysokou bezpečnost a spolehlivost přepravní techniky.
- Je nezávislá na aktuální situaci v silniční dopravě.
- S rostoucím objemem přepravy má výborný poměr růstu nákladů vs. kapacity přepravy.
      
#### CO PRO TO BUDEME DĚLAT? 

- Vytvoříme tlak na novou trať z Mladé Boleslavi do Liberce a budeme usilovat o to, aby to byla vysokorychlostní železnice.
- Zasadíme se o nové řešení trati do Jaroměře.
- Budeme dále pokračovat v modernizací tratí, a tím snížování přepravních časů.
- Zvýšíme minimální standard stanic a vlakových souprav pro osobní přepravu.
- Zapojíme se do aktivit vytváření logistické sítě pro paletovou přepravu.
- Zlepšíme návaznost ostatních druhů dopravy na železniční – budování P+R, B+R, lokálních cyklostezek k nádražím a zavedení moderních metod veřejné dopravy k jednotlivým nádražím, především ke stanicím kde zastavují spěšné vlaky a rychlíky.
- Budeme usilovat o vyšší kapacitu a elektrifikaci tratí Děčín – Česká Lípa – Liberec – Mladá Boleslav – Praha a Liberec – Jaroměř.