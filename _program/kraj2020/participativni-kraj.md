---
campaignCategoryUid: kraj2020
campaignGroupUid: volby-2020
uid: participativni-kraj
order: 6
title: Participativní Kraj
garant: zbynek.miklik
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto:  „Občané rozhodují.”__

_GARANT – ZBYNĚK MIKLÍK_

Jednáme s lidmi otevřeně. Našim cílem je dobře informovaný občan, který je schopný zasahovat do rozhodování Libereckého kraje. A také zapojení obyvatel měst do participativního a komunitního plánování rozvoje měst.

### ČEHO CHCEME DOSÁHNOUT?

- Občan ví, co se děje.
- Občan je partner.
- Občan rozhoduje.
      
### CO PRO TO BUDEME DĚLAT? 

- Zavedeme participativní rozpočet a zapojíme tak občany do rozdělení části rozpočtu Libereckého kraje. Projekty bude moci podávat každý občan ČR starší 18 let, obec se sídlem na území kraje, příspěvková organizace zřizovaná krajem nebo nezisková právnická osoba sídlící na území Libereckého kraje. Našim cílem je vyčlenit pro takové projekty 5 mil. krajského rozpočtu.
- Zřídíme web pro zpětnou vazbu občanů a elektronický dotazník spokojenosti, v němž bude moct každý z Vás hlasovat, vyjádřit názor k aktuálním regionálním tématům a podílet se na plánování budoucnosti kraje.
- Piráti budou jednat ve všech orgánech co nejotevřeněji. O termínu zasedání a programu zasedání bude občan vždy předem informován nejen na vývěsce, ale především elektronicky. 
- Otevřeme jednání rady, komisí a výborů kraje. Na jednání výborů kraje bude mít přístup veřejnost.
- Budeme zveřejňovat úplné podklady k zasedání rady i zastupitelstva předem, aby se s nimi mohl každý seznámit a uplatnit svoje připomínky. Podklady k zasedáním vyjma těch, které tvoří z velké části jen osobní údaje a bylo by nepřiměřeně náročné je anonymizovat nebo by anonymizace podklady zcela zbavila informačního obsahu, musí být zveřejněny v dostatečném časovém předstihu.
- Budeme poskytovat podporu, pomoc obcím kraje s cílem zapojit se do projektu [Otevřená města](https://www.otevrenamesta.cz) 