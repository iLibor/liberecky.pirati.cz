---
campaignCategoryUid: kraj2020
campaignGroupUid: volby-2020
uid: modro-zelena-infrastruktura
order: 4
title: Modro-Zelená Infrastruktura
garant: vaclav.zidek
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---
__Motto: „Biodiverzita a dostatek vody je základ ekosystému, který nás živí.”__

_GARANT – VÁCLAV ŽIDEK_

Kraj musí podporovat zadržování vody v krajině a biodiverzitu, veřejné finance musí sloužit veřejnému zájmu. Pokud se kraj projekčně, finančně či územně podílí na projektu, musí vyžadovat stavby v souladu se strategií zadržování vody v krajině (tím i snížení nákladů na údržbu zeleně, snížení škod vodní a větrnou erozí půdy), a také v souladu se zachováním či rozšířením biodiverzity. Kraj musí sloužit jako garant rozvoje modro-zelené infrastruktury.

### CHCEME ŘEŠIT MODRO-ZELENOU INFRASTRUKTURU, PROTOŽE: 

- Potřebujeme vodu v krajině.
- Potřebujeme biodiverzitu jako základ “prosperity” ekosystému.
- Je útočištěm všeho živého v době suchých a horkých období.
- Je prostředkem kompenzace klimatických změn ve městech i krajině.
- Snižuje náklady na budování a údržbu “šedé” infrastruktury.
      
### CO PRO TO BUDEME DĚLAT? 

- Při stavebních akcích budeme vykupovat přilehlé pozemky nejen v koridoru infrastruktury, ale i dále, a budovat na nich “zelené ostrovy”.
- Stavební akce s účastí kraje musí zohledňovat práci s vodou ve smyslu zásaku (zasakovací nádrže, zasakovací průlehy apod.).
- Omezovat solení chodníků a silnic ve správě kraje, sůl nahrazovat zdrsňujícím posypem či moderními alternativami (např. roztok s uhlovodíky). Sůl by měla být používána jen za extrémních podmínek, ne jako nástroj první volby.
- Postupně dělat malé a levné úpravy ve velkém měřítku, nejen jednorázové nákladné akce, jako tomu bylo doposud. 
- Modro-zelenou infrastrukturu budovat společně s dopravní infrastrukturou, když už je technika na místě a má technologickou pauzu.
- Podporovat budování zelených střech a fasád.
- Podporovat biodiverzitu a chránit zákonem až 10 % krajiny, hlavně v různých lokalitách s rozmanitým složením, chránit rozmanitost druhů flóry a fauny, podpořit menší lokální přírodní rezervace a přírodní památky pod 100 ha. Zajistit pro ně kvalifikovanou dlouhodobou péči. 
- Podporovat včelaře a drobné chovatele.
- Vhodné pozemky využívat k hospodaření s vodou a obnově biodiverzity.
- Budovat profily silnic se zapracováním modro-zelené infrastruktury a prostorem pro bezpečný pohyb lidí ve městech i podél komunikací mezi obcemi. Zlepšit dlouhodobé plánování infrastruktur, které přímo ovlivňují životy lidí v kraji.
- Aktivně využívat již dnes reálných možností zákonodárné iniciativy a přímo ovlivňovat vznikající zákony, aby uvedené změny byly více v gesci krajů.