---
campaignCategoryUid: kraj2020
campaignGroupUid: volby-2020
uid: hospodareni-kraje
order: 9
title: Hospodaření Kraje
garant: jarmila.valesova
#img: program2020/zdravotnictvi.jpg
#perex: >
#  [ text, který se zobrazí na přehledu programových bodů ]
#intro: [ text, který se zobrazí jako úvodní odstavec na detailu programového bodu ]
---

__Motto: „Každá koruna se počítá... a vykazuje.”__

_GARANT – JARMILA VALEŠOVÁ_

Krajské hospodaření má být maximálně efektivní a otevřené. Kraj musí činit všechny kroky, aby maximalizoval své příjmy. Kraj musí pečlivě řídit provozní výdaje tak, aby mohl v maximální možné míře investovat. Kraj má detailně zveřejňovat, jak naložil s veřejnými prostředky. Kraj má zapojovat své občany do rozhodování.

### ČEHO CHCEME DOSÁHNOUT?

- Chceme podporovat otevřené a efektivní hospodaření kraje.
- Dodržíme zákonnou povinnost pracovat s péčí řádného hospodáře. Kraj hospodaří s veřejnými prostředky, a proto musí veřejnosti dokládat, jak s nimi nakládá.
- Zajistíme otevřená výběrová řízení a sdružené nákupy vedoucí k úsporám umožňujícím podporu širšího spektra aktivit a investic.
- Občané kraje mají mít možnost ovlivňovat krajské investice.


### CO PRO TO BUDEME DĚLAT? 

- Budeme sestavovat vyrovnaný rozpočet.
- Budeme hledat možnosti provozních úspor, samozřejmě s ohledem na zachování či zvyšování kvality poskytovaných služeb.
- I přes očekávaný propad daňových příjmů budeme investovat do klíčových oblastí krajské infrastruktury.
- Budeme využívat elektronická tržiště a aukce pro nákup komodit a časovat nákupy na nejvhodnější období.
- Budeme sdružovat nákupy (komplexní nákupní systém pro zřizované organizace kraje s možností připojení obcí).
- Budeme srovnávat uzavřené smlouvy s aktuálním tržními podmínkami a v případě nevýhodnosti budeme usilovat o přesmluvnění.
- Budeme pokračovat v detailní evidenci krajského majetku a zbytný majetek budeme prodávat cestou dosažení nejvyšší možné ceny (nabídková řízení a elektronické aukce). Nemovitý majetek budeme inzerovat na hlavních realitních serverech.
- Budeme investovat do snížení provozních nákladů (např. investice do úspor energií).
- Budeme pokračovat ve zveřejňování plnění rozpočtu formou rozklikávacího rozpočtu a rozšíříme jej až na úroveň jednotlivého dokladu (faktury).
- Budeme pokračovat ve zveřejňování všech smluv a objednávek s hodnotou nad 50 000 Kč.
- Zavedeme krajský participativní rozpočet.
